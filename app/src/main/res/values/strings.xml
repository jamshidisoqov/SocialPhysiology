<resources>
    <string name="app_name">SocialPhysiology</string>
    <string name="app_qq">Sotsialliq\nPsixologiya</string>
    <string name="aaa">Ózbekstan Respublikasın jáne de rawajlandırıwdıń </string>
    <string name="kirish">Ózbekstan Respublikasın jáne de rawajlandırıwdıń Háreketler strategiyasınıń qabıl etiliwi elimizdiń jańa Ózbekstan, jańa renessans dáwirin baslap beriwdiń huqıqıy tiykarlarınıń biri boldı. Bunday processler menen baylanıslı barlıq tarawlarda, sonıń ishinde sociallıq tarawda da túp reformalar ámelge asırılmaqta. Ásirese, máhálle hám shańaraq institutların bekkemlew, hayal-qızlardıń sociallıq aktivligin asırıw, jaslardı hár tárepleme qollap-quwatlaw, birlespegen jaslar menen islesiw, ziyrek oqıwshılardıń qábileti hám talantın júzege shıǵarıw, mehribanlıq úylerinde tálim-tárbiya jumısların jedellestiriw, balalar qalashalarınıń tarmaqların keńeytiwge ayırıqsha itibar qaratılmaqta. Bunday túrde shólkemlestirilgen shárt-sharayatlar bolsa óz gezeginde jámiyetimizde social-pedagogikalıq iskerlikke bolǵan sociallıq buyırtpanı keltirip shıǵarıp, onıń mazmunı hám texnologiyasına da tiyisli ózgerisler kiritip barıwdı talap etedi.
Ásirese, sońǵı jıllarda informaciyalıq-kommunikaciyalıq texnologiyalardıń tez pát penen rawajlanıp barıwı kóplegen unamlı jetiskenlikler menen bir qatarda oqıwshı-jaslarda komp’yuter oyınları, Internetke baylanıp qalıw, hár túrli informaciyalardıń tásiri astında júzege keletuǵın patogen (salamat bolmaǵan) pikirlerdi de júzege keltirmekte. Patogen pikirlew bolsa óz gezeginde fizikalıq (erte hám tártipsiz jınıslı baylanıslarǵa bolǵan qızıǵıwshılıqlardıń artıp barıwı), psixologiyalıq (affektiv emociya, jeke orientaciya, yaǵnıy psixologiyalıq baǵdarlanǵanlıqtıń ózgeriwi), pedagogikalıq («ǵalabalıq mádeniyat»qa beriliw, mádeniyatsızlıq, tárbiyasızlıq) normalardan sheginiw sıyaqlı hár túrli jaǵdaylarǵa alıp kelmekte. Normalardan sheginiwdiń bul sıyaqlı kórinisleriniń integraciyası oqıwshı-jaslar arasında jınayatshılıq, biyzarılıq, suicid sıyaqlı jaǵdaylardıń kóbeyip barıwına alıp kelmekte. Sonıń ushında ilimpaz N.S.Fayzullaeva jámiyette júzege kelgen házirgi jaǵday jas áwladtı sociallıq tárbiyalawdıń jańasha modelin tabıwdı talap etetuǵınlıǵın, sonday-aq turmıstıń ózi shaxstı ashıq sociallıq ortalıqta, jámiyettiń tárbiya menen shuǵıllanatuǵın barlıq sistemalarında (mektep, shańaraq, miynet jámáátleri, jámáátshilik) bir-biri menen jaqınnan baylanıs ornatıw sharayatlarında tárbiyalaw sıyaqlı wazıypanıń qoyılǵanlıǵın bildiredi. Bul bolsa óz gezeginde usınday sociallıq institutlardıń bala tárbiyasındaǵı birgelikte is alıp barıwın támiynlewdiń ilimiy tikarların jaratıp beretuǵın sociallıq pedagogikaǵa bolǵan sociallıq mútájlikti keltirip shıǵaradı. Sonday-ak, pedagoglardan oqıw orınlarında tálim hám tárbiyalıq jumıslardı alıp barıw menen bir qatarda sociallıq pedagogikanıń teoriyalıq hám ámeliy tiykarları menen qurallanıwın, bul taraw qánigelerinde talabalıq dáwirden baslap social-pedagogikalıq kompetentlikti qáliplestirip hám rawajlandırıp barıwdı talap etedi.
Sociallıq pedagogika pedagogikanıń ayırıqsha tarmaǵı sıpatında sociallıq qáwipli toparlarǵa kiretuǵın balalar hám jaslardı, sonıń menen bir qatarda sociallıq institutlardıń social-pedagogikalıq iskerligi, social-pedagogikalıq iskerlik metod hám texnologiyaların úyreniwdi kózde tutadı. Bul sabaqlıqta avtorlar tárepinen usınday máseleler ilimiy konceptual tiykarlarǵa súyengen halda sáwlelendirip beriwge háreket etilgen.
</string>
</resources>